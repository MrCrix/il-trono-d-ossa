---
stato: Vivo
luogo: Thay
livello: 3
allineamento: Neutrale Buono
nome_giocatore: Dario
classe: Guerriero
---

# Evian Oberjager


In realtà ricordo poco del mio passato, e quel poco è dannatamente confuso. Di
questo posso solo ringraziare il mio vecchio padrone. Quando provo a rievocare
il passato, ho continue fitte alla testa e i ricordi faticano a riaffiorare, spesso
incompleti.
Rimembro un’infanzia tranquilla, anche se mezz’elfo e per questo squadrato
dalla maggior parte della gente, che mi vedeva come un figlio bastardo. Vivevo
in un piccolo villaggio di pescatori alle pendici dei monti Dragonjaw, sulla costa
est del Mare delle Stelle Cadenti. Non ricordo i volti dei miei cari, ma ricordo
l’attacco dei Thayan che giunsero e misero a ferro e fuoco tutto con la loro
magia, mentre i loro soldati non morti massacravano la popolazione, e i caduti
rianimati per unirsi alle fila dei maghi rossi.
Mi catturarono e condussero nel cuore delle terre del Thay, alla Cittadella, per
essere venduto come schiavo; al tempo non sapevo quanto mi sbagliavo e forse
strapparmi la lingua a morsi sarebbe stata una scelta pietosa. Divenni una cavia
per gli esperimenti magici dei Thayan, un ammasso di carne da osservare e
analizzare. Non ricordo cosa mi fecero, ma ricordo il dolore, il freddo, il sapore
del sangue e il caldo tepore del mio piscio che mi correva tra le gambe quando
venivano a prendermi dalla mia cella. Spezzarono la mia volontà; o almeno
questo era quello che pensavano tutti, me compreso.
Quando infine il mio corpo cedette, più morto che vivo, pronto per essere
trasformato in un servizievole soldato non morto, fui “salvato” da un nobile
altolocato della città, un essere potente, temuto e rispettato. Il suo nome
rimbomba nella mia testa come un tuono e ogni lettera del suo nome mi stride
nella memoria come un coltello sul vetro: Ichabod Nezei.
Il mio salvatore, o meglio dire nuovo padrone, mi curò e mi fece tornare in forze,
mi diede abiti puliti e un letto caldo dove dormire. Gli giurai eterna gratitudine e al
tempo lo guardavo come un messia.
Quando fui suo, i suoi artigli caddero su di me e non potei fare niente per
proteggermi. Non un normale vampiro, uno di quelli che succhiano il sangue,
bensì un vampiro della mente, una creatura unica che si nutre dei ricordi, belli o
brutti, delle sue vittime. Ecco perché la mia memoria fa acqua da tutte le parti;
quel bastardo ha passato anni a cibarsi di me, di quello che sono stato. Più forti
sono le sensazioni provate dalla persona, più “saporiti” sono i ricordi per un
vampiro della mente. Venir privati dei propri ricordi è doloroso, e le notti in cui
quel maledetto era famelico, mi spolpava la mente sondandola con voracitàimmane, e quando si riteneva sazio, mi lasciava a terra, col volto sulla fredda
pietra, mentre sangue mi fuoriusciva da occhi e orecchie.
Per la seconda volta nel giro di pochi anni, il mio corpo cedette di nuovo, ma
questa volta fu definitivo. Il freddo tocco della morte mi portò via.
Ho ripreso i sensi tra i corpi senza vita ammassati gli uni sopra gli altri in un
pantano di sangue e liquami. Un corpo non mio; muscoloso, possente e pieno di
energia. Vagando in quello che oggi viene chiamato Charnel Fields, sono stato
tratto in salvo da alcuni abitanti di Relsforin, un piccolo villaggio che sorge a
ridosso di questa distesa di corpi. Gli abitanti raccolgono cadaveri per i Thayan,
in cambio i maghi rossi li lasciano vivere. Sono rimasto lì per qualche giorno e
questo mi ha dato il tempo di osservarmi. Al corpo mancano un paio di dita delle
mani e dei piedi, e alcuni profondi squarci su gambe e braccia arrivano fino
all’osso; credo che di questo debba ringraziare i ghoul e altri necrofagi che si
aggirano in quelle zone. La scoperta più sconcertante però, è stato il tatuaggio
Thayan sulla nuca. Io, che sono stato rapito dai Thayan, sfruttato per i loro
esperimenti e torturato da uno di loro fino alla morte, mi sono “risvegliato” nel
corpo di un Cavaliere del Thay… Se il destino ha il senso dell’umorismo, posso
dire di non capirlo. Mi sono scarnificato il tatuaggio da dietro la nuca e sono
scappato da Relsoforin prima che qualche Thayan arrivasse e riconoscesse
questo corpo. Mi sono diretto verso Ovest in cerca di luoghi più tranquilli, mentre
cerco qualcuno che possa aiutarmi a trovare vendetta e fermare Ichabod Nezei e
i Thayan, ed evitare che quello che mi è successo, possa capitare ad altri.
Evian è un Reborn, un rinato che si è risvegliato dopo la morte in un corpo non
suo; il corpo di un Cavaliere del Thay. Questo nuovo corpo, forte e sano, al netto
delle ferite, degli sfregi e delle cicatrici, è alto circa 180 cm, temprato da anni di
addestramento. In origine il cranio era rasato per metà, per mettere in risalto il
tatuaggio di sottomissione, ma ora la capigliatura è stata fatta ricrescere
completamente per nasconderne ciò che resta. Una folta barba scura, piuttosto
trasandata, incornicia il viso. Per evitare di mettere in mostra il suo corpo e la sua
faccia, indossa quasi sempre armatura ed elmo, anche in locanda o città, proprio
per evitare che qualcuno possa davvero riconoscere il volto del cavaliere
Thayan.
Spero che con il BG alla mano sia più chiaro quello che ti dicevo sul fatto di
usare i livelli da warlock come malus, nel senso che pensavo di usarli quandoEvian entra in contatto con il suo patrono, appunto questo Ichabod, che torna dal
passato per riavere ciò che è suo e che un tempo gli ha giurato fedeltà.
